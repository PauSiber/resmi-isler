## PauSiber Topluluğu Resmi İş Prosedürleri

Misyon ve vizyonumuz gereği düzenli olarak etkinlik ve eğitim yapmak için can atıyoruz. Fakat bu etkinlikleri düzenlerken bir yandan da tüm etkinliği resmiyete dökmemiz gerekiyor. Bu rehberde birçoğumuzun bilmediği etkinlik öncesi ve sonrası bürokratik işlemlerin nasıl gerçekleştirildiğine değineceğiz.

#### SKS
Topluluğumuz okulun rektörlük birimine bağlı olan SKS'ye *(Sağlık, Kültür ve Spor Daire Başkanlığı)* bağlı bir topluluktur. Bu yüzden topluluk adına yapılan her işlemden SKS'nin de haberi olmalıdır.

#### Danışman Öğretmen
Topluluğumuz aynı zamanda mühendislik fakültesi bilgisayar mühendisliği bölümüne de bağlıdır. Danışmanımız bilgisayar mühendisliği öğretmenlerinden bir öğretmen olup döneme göre değişiklik gösterebilir.  Yapmak istediğimiz her etkinlik ve her eğitim için onun da onayını almamız gerekir.

#### Yönetim Kurulu
Topluluğun resmiyette var olabilmesi için SKS de kayıtlı, yeterli sayıda kurul üyesinin bulunması gerekir **(15)**. Kurul üyeleri arasından mezun olma veya topluluktan ayrılmalar olduğu taktirde bu sayının tekrar on beş'e tamamlanması gerekir. Aksi halde topluluk askıya alınır ve bir sonraki aşamada ise yeterli sayı olmadığı gerekçe edilerek SKS tarafından topluluğu kapatma kararı verilir.

Kurullar ile ilgili değişiklikler ve alınan kararlar [Yönetim Katılım Tutanağı](http://d.pau.edu.tr/130b8545), [Genel Kurul Toplantı Tutanağı](http://d.pau.edu.tr/33fb5170) ve [Yönetim Kurulu Toplantı Tutanağı](http://d.pau.edu.tr/553254d3) belgeleri doldurularak SKS'ye bilgilendirilir.

Topluluk ile ilgili;
 - Yürütme organlarının ne olduğu ve görevleri
 - Yürütme birimi ve görevleri
 - Topluluk danışman öğretim elemanının nasıl atanabileceği ve görevleri
 - Kurulan topluluğumuzun yönergeye göre görevleri
 - Kurulan topluluğumuzun yönergeye göre esasları
 - Kapatılması ile ilgili esasları
 - Topluluk ile ilgili belgeler hakkında bilgiye

SKS'nin [Öğrenci Toplulukları Yönergesi](https://www.pau.edu.tr/sks/tr/sayfa/ogrenci-topluluklari-yonergesi)'ne bakarak daha detaylı bilgilere ulaşabilirsiniz.

Topluluğumuzda kararlar yönetim kurulu tarafından alınır. Topluluk başkanının görevi SKS ile iletişimi sağlamaktır.

# Etkinlik Başvurusu

En temelde bir etkinlik başvurusu nasıl olmalı onun hakkında bilgileri yazacağız farklı etkinlikler için aşağıda daha detaylı bilgiler vereceğiz.

1. İlk başta etkinliğe bir isim belirlemelisiniz.

> Bu isim yapılacak tüm başvurularda, yazılı ve görsel ürünlerde kullanılacak isimdir. Belirlerken dikkat etmeniz gerekir.

2. Etkinlik nerede yapılacak buna karar vermelisiniz.

> Örneğin;
> - Fakülte Bilgisayar Laboratuvarları
> - Fakülte Konferans Salonları
> - Fakülte Derslikleri
> - Kongre ve Kültür Merkezi
> - Teknokent HackerSpace
> - Diğerleri

[Etkinlik yeri detaylı bilgi](#etkinlik-yeri)

3. Yapılacak etkinliği danışman öğretim görevlisine haber verin.

4. Etkinlik adı, yeri ve tarihi gibi ön hazırlıklar yapıldıktan sonra başkan SKS'ye başvurur.

> Etkinlik başvurusu yapabilmek için uygun tarih en erken etkinlik tarihinden 2 hafta öncesidir. Aksi halde etkinlik başvurusu yapamazsınız.

Başvuru ilk önce danışman öğretim görevlisi onayına düşecektir ve sistemde danışman onayında mesajı gözükecektir. Danışman öğretim görevlisinin haberi olduğu için etkinliğinizi onaylayacaktır. Başvuruyu yaptıktan sonra bildirim gitmediği için danışman öğretim görevlisi ile düzenli olarak iletişim halinde olmanız yararınıza olacaktır.

5. Danışman onayladıktan sonra etkinlik SKS onayı düşer, Sizde bir belge sunar, bu belgeyi çıktı alıp SKS'ye bırakmanız gerekir. Daha sonra SKS'nin etkinliği onaylaması beklenir. Burada onaylanıp onaylanmadığını öğrenmek için sistemi düzenli olarak kontrol etmeniz gerekir.

### Etkinlik yeri

Etkinlk yeri kararına göre eğer bu yer fakültelere bağlı ise fakültenin dekanlığından izin almanız gerekir. Dekanlıktan izin almak için ise dekanlığın yazı işleri birimine dilekçe ile başvurmanız gerekir. Dilekçe Örneği için [etkinlik yeri dekanlık izin dilekçesi](/etkinlik-yeri-dekanlik_izin_dilekcesi_ornek.md)

Etkinlik yeri kongre ve kültür merkezi ise öncelikle kongre ve kültür merkezindeki salonların etkinlik yapmak istediğiniz tarihte boş olup olmadığını kontrol edin. [Kontrol etmek için bkz..](https://app.pau.edu.tr/abs/Rezervasyon/SalonEtkinlikTakvim.aspx?target=_blank) Daha sonra etkinlik tarihinden en az **45 gün** önce [etkinlik salon talep](https://app.pau.edu.tr/abs/Rezervasyon/EtkinlikSalonTalepIslemleri.aspx) adresinden başvurunuz. Bu başvuru direk rektörlüğe bağlıdır. Rektörlük onayı alabilmek için yapılacak etkinliğin orada yapılabilecek nitelikte olması gerekir.

Etkinlik yeri HackerSpace ise Teknokent yönetimine bilgi vermeniz gerekir.

Etkinlk yeri başka bir kurum/kuruluş ise ilgili biriminden izin almanız gerekir.

Başvuruların tamamında danışman öğretim görevlisinin de haberi olması, izin evraklarında imzasının bulunması gerekir.

### Eğitmen yada Konuşmacı Davet Etmek
Etkinlik başvurma adımları geçerlidir. Bunlara ek olarak başvuruyu yaparken davet edilen kişinin hangi etkinlik için geldiği, hangi konulara değineceği hakkında bilgi vermeniz gerekir.

Davet edilen kişi şehir dışından uçak ile gelecekse havaalanından karşılama için ihtiyaçlar listesinde uçağa kaçta bineceği, geleceği yer, dönüş için de servis talep edilecekse dönüş için katılımcının alınacağı yer, alınacağı tarih ve saat bilgisi verilmesi gerekir. Kişinin şehir içi ulaşımları okul tarafından karşılanmamaktadır.

Başvuru belgelerine ek olarak katılımcının özgeçmişinin çıktı alınacak belge ile SKS'ye teslim edilmesi gerekir. Belge örneğine [buradan](/katilimci-ozgecmis-ornek.md) ulaşabilirsiniz.

### Şehir Dışı Seyahat Gerektiren Etkinlik

Şehir dışında yapılan bir etkinliğe katılmak için yada şehir dışında topluluk olarak bir etkinlik yapmak için başvuruya ek olarak başvuruyu yaparken ihtiyaçlar bölümünde okuldan otobüs talebinde bulunmalısınız.

> Topluluk olarak yılda bir kez otobüs kullanma hakkımız bulunmaktadır.

Etkinliğe katılacak kişilerin detaylı bilgilerini liste halinde SKS'ye vermeniz gerekir. Bu bilgiler kimlik numarası, öğrenci numarası, adı ve soyadı vs.dir Detaylı olarak SKS'den öğrenmelisiniz.
